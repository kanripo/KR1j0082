# -*- mode: mandoku-view -*-
#+TITLE: 古音表
#+DATE: 2018-03-28 13:09:58.126068
#+PROPERTY: ID KR1j0082
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1j0082_WYG_000-1a>¶
欽定四庫全書　　　　經部十¶
　古音表　　　　　　　小學類三(韻書之屬)¶
提要¶
¶
　　　　臣等謹案古音表二卷¶
¶
國朝顧炎武撰音學五書之五也凡分十部以¶
¶
　　　　東冬鍾江為第一支脂之微齊佳皆灰咍為¶
　　　　第二魚虞模侯為第三真諄臻文殷元魏痕¶
　　　　寒桓刪山先仙為第四蕭宵肴豪幽為第五¶
<pb:KR1j0082_WYG_000-1b>¶
　　　　戈麻為第六陽唐為第七耕清青為第八蒸¶
　　　　登為第九侵覃談鹽添咸銜嚴凡為第十皆¶
　　　　以平聲為部首而三聲隨之其移入之字與¶
　　　　割併之部即附見其中考以古法多相脗合¶
　　　　惟入聲割裂分配其說甚辯然變亂舊部論¶
　　　　者終有異同其門人潘耒作類音八卷深為¶
　　　　李光地榕村語録所詬厲其濫觴即從此書¶
　　　　也以與所著五書共為卷帙當並存以具一¶
<pb:KR1j0082_WYG_000-2a>¶
　　　　家之言且其配古音實有足糾吳棫以來¶
　　　　之謬者故仍録備㕘考焉乾隆四十六年五¶
　　　　月　　日恭校上¶
　　　　　　　　　　總纂官臣紀昀臣陸錫熊臣孫士毅¶
　　　　　　　　　　　總　校　官　臣　陸　費　墀¶
<pb:KR1j0082_WYG_000-2b>¶
